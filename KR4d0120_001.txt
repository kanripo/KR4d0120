# -*- mode: mandoku-view; -*-
#+TITLE: 日涉園集
#+DATE: 2015-08-24 23:55:16.583143
#+PROPERTY: ID KR4d0120
#+PROPERTY: BASEEDITION WYG    
#+PROPERTY: JUAN 卷一
<pb:KR4d0120_WYG_001-1a>¶
欽定四庫全書¶
　日涉園集巻一　　　　　　宋　李彭　撰¶
　　五言古詩¶
　　　次正平上座韻贈子充¶
吾宗大宛種未入十二閑膺門沬流赭氣已無燕山何¶
時黄金羈鞍轡長楸閒皎皎自空谷待君當御還¶
　　　戲贈兼簡李翹叟¶
荆州有醉客踏雪至我廬缺月寒皎皎掛在東南隅索¶
<pb:KR4d0120_WYG_001-1b>¶
我五字句慙非競病徒賣菜欲求益故態發狂奴寄聲¶
李夫人聊為一笑娱¶
　　　贈子充¶
阿充克家才昭代真孝秀白髪在板輿色養侍昏晝來¶
營甘脆具底事成宿留到骨似我窮黄鐘滿君脰落㠶¶
哉生魄步屧月成彀幽園語更僕莫遣雙眉皺覓句洗¶
愁兵河傾轉箕斗¶
　　　贈無著¶
<pb:KR4d0120_WYG_001-2a>¶
蕭蕭玊澗翁韻調實瓌朗懷人修文去音塵生逸想豈¶
唯招重客我廬亦時枉徽軫發妙言幽園復清曠飄忽¶
下巖隈嵗月駛兩槳寒蟬久停號新禽哢佳響去者念¶
履綦方來驚蕙帳伊予厭囂塵絶壑期自放從君割半¶
峰披雲同矯掌¶
　　　送人遊吴¶
朔風號木末迫此嵗時晏驅車不停軌客子老昏宦平¶
生蔣詡徑求羊毎娱玩持觴送落日抵掌河宿爛胡為¶
<pb:KR4d0120_WYG_001-2b>¶
向吴㑹雅意訪親串親串者誰歟昻昻金閨彦嘘枯由¶
涵照要津藉推挽念子赴修塗發軔在昧旦姢姢所嬌¶
兒嶷嶷赴門限閨人密縫裳遐征苦多綻結束志千里¶
二事忘一眄莫遣扊扅歌愆期發長嘆¶
　　　宿歸宗贈軾老¶
平生丘壑心祇園多幽趣杖藜過懸崖投足澄百慮涓¶
涓一滴泉湛湛三危露淵源自曹溪甘腴勝牛乳諸峰¶
羅孫曽一一尊鼻祖法筵碧眼人家世本鄠杜紫樞與¶
<pb:KR4d0120_WYG_001-3a>¶
黄閤去天纔尺五不為世網嬰粲可叶心素繩牀作禪¶
定大音響韶濩應夢先補陀祝髪得玊斧我來心眼明¶
意氣諧律呂金地雨曼殊天香遶巾屨明當整歸鞍天¶
末蜚鴻度¶
　　　奉贈正平上座¶
若人韻凝逺天資復敦厖蕭然出塵表幽寺聴逄逄劍¶
峰極天净懸瀑聲舂撞心猿久調御業白瑩明缸殘河¶
横曉鉢霽霧起寒窓禪餘覔佳句鼎鼐筆能扛我來孟¶
<pb:KR4d0120_WYG_001-3b>¶
冬月望履塵心降世紛劇羊負是身如帝江願借三峡水¶
一滋隴頭瀧永辦桑門服猶堪追老龎¶
　　　和連雨獨飲¶
力田勝巧宦燕息自超然懶覷竹素書俯仰丘壑間時¶
時過祇園亦復舞胎仙偶然得歡趣舉觴望青天六鑿¶
自無競歘見象帝先羲皇隔晨炊坐見淳風還磨螘不¶
少留鼎鼎遂百年但得㑹心侶相對兩忘言¶
　　　次秦處度贈歸宗老示中上座韻¶
<pb:KR4d0120_WYG_001-4a>¶
夕霏催節往槁葉徑辭風力疾招秦叔望山扶老笻泄¶
雲為卿靄牽余來鷲峰中有龎眉老常持半聖弓一席¶
跨牛地誅茅期此同虚懷包朗月意表得詩翁逺志是¶
小草慎在出處中公莫厭苦相嵗晏長相從¶
　　　嗣首座以老夫詩西嶺障斜日為韻作五章見¶
　　　寄次韻荅之¶
尋春舍南北呼酒玊東西絶勝劉校尉太乙持青藜天¶
邊藝蘭人風光今㡬畦胡為寂滅海妙語紓虹霓¶
<pb:KR4d0120_WYG_001-4b>¶
清霜熟柿栗㑹面一俄頃蕨拳漸紫苞鳥語度諸嶺仰¶
頭占昏中弧星光炳炳何當聴談𤣥令我發深省¶
我家二季子風標荀令上優孟何足求慎勿作楚相毛¶
顔獨摧頺兒能縛籬障摩挲繭栗姿我老那復壯¶
争端起儒墨春蚓兼秋蛇筆研真淺事専門自名家但¶
有香積飯不妨薰毗耶温風媚髙栁招客整還斜¶
歐峯壓半天堦除轉晴日落磑多雪芽香草皆碧苾嗣¶
公釋門老眈眈虎而翼我欲往叩之藤蘿迷石室¶
<pb:KR4d0120_WYG_001-5a>¶
　　　再和嗣首座五詩寄舒老微老¶
在昔董仲舒屈身相膠西窮經著繁露窺園廢扶藜而¶
我異於是清晨來灌畦雨餘聊自適微吟看斷蜺¶
黄生牛醫兒襟量包萬頃稱譏等夢事緩帶耳不領公¶
議如丹青千載焕且炳古人何必逺薄躬吾屢省¶
堂堂一舒翁道價融壑上煙霞斷塵縁那復知苦相㑹¶
將超諸緣奪我事理障莫言霜滿頤矍鑠一何壯¶
嗣公丹鳳羽髙笑破羣蛙汲引後來秀義俠如朱家出¶
<pb:KR4d0120_WYG_001-5b>¶
語掩顔謝逰戲達摩耶卧讀春風句飛鴻澹墨斜¶
牧菴擔板翁銳氣如平日明璧不可瑕崇蘭有餘苾何¶
嘗疲津梁苦鎩垂天翼索價無乃髙孤峰問少室¶
　　　送杲上人復往荆南¶
荆州老居士曽著進賢冠似欲専一壑其誰知孔鸞蒼¶
苔門巷秋不許造席客世無王粲流倒屣端不惜上人¶
宣城彦俊氣横九州學道貧徹骨與世初無求馬駒大¶
道場屬者失宗匠欲銘窣堵波見此真漢相行乞千里¶
<pb:KR4d0120_WYG_001-6a>¶
餘朔風枯葉顛曉踏澗下雪暝宿天邊烟赤手泛滄溟¶
笑此太草草不為丞相嗔乃得照乗寶歸來寂無聞翠¶
琰開險艱精衛既填海愚公果移山力貧辦行李復作¶
南郡去游子多苦顔開士淡無慮霜風木颼颼便當賦¶
式㣲日涉望烟靄扶笻遲來歸¶
　　　奉贈歸宗才首座¶
五着匡山屐三息紫霄陰龔聞耶舍塔勢吞天姥岑俯¶
窺雕鶚背上聆鐘梵音未航蕭梁葦峻風先少林靈骨¶
<pb:KR4d0120_WYG_001-6b>¶
化大璐鉅名偕南金松門欲牽葉苦雨毎見臨才公三¶
衢秀古貌又古心老胡即渠是宴坐蔵幽深何用登紫¶
霄自足披煩襟我過避秦客茗椀來相尋真成虎溪笑¶
稍寛梁甫吟衲子歎雌伏道師非陸沉世多石窟病須¶
下鼓山針¶
　　　送寧上人歸净慈¶
之子逺行邁眷言欵松門雲物起離色况乃聞清猿頗¶
云吴㑹去飽㕘南山禪南山燕頷郎氣敵千人軍要當¶
<pb:KR4d0120_WYG_001-7a>¶
理斷履過我藝蘭蓀¶
　　　寄珍首座¶
詩寧淺而静不貴深而蕪觀公秋懷作峻潔仍紆餘譬¶
之列華饌陸海盈中厨食蟹貴抱黄食魚先腹腴多入¶
出或少我昔聞先儒年來病蹇拙意廣材復疎之子禪¶
定起焚香滿晴虚坐看氤氲處緜緜詩思俱應作牛腰¶
束能寄草堂無¶
　　　題胡九齡畫夏景牛¶
<pb:KR4d0120_WYG_001-7b>¶
陰岑不造天憩此老觳觫輟耕壟上來投閑慰心曲養¶
牲奉嚴禋蓋用繭栗犢莫起陸沈悲焉知果非福¶
　　　送敦詩遊臨川¶
呂郎客秦淮詩思翻秋濤徐郎憩&KR0542;峰句壓天柱髙相¶
此兩公子信是千人豪叔也往從之似欲訴不遭探囊¶
得長句如取綏山桃療飢非蒸砂禦寒必綈袍一簪未¶
著身所得不補勞復為飢所驅未許學卧陶窮軍敵孤¶
客如在皋蘭鏖㡬成劉文叔須髪變二毛搘笻躡草鞋¶
<pb:KR4d0120_WYG_001-8a>¶
進退似桔槔引領長江西沙頭唤魚舠金溪有謝侯胷¶
多略與韜天資類文靖貌實中郎曹叔也往從之攻愁¶
解鞬櫜毋輕歌驪駒不復吟畔牢待公稇載歸為我擕¶
蒲萄來賞傲霜菊一尊澆老饕¶
　　　和季敵戲書¶
短草被南陌晴絲颺幽軒心静境云寂黙居宣妙言林¶
深鳥烏樂花繁蜂蝶喧是中即真意何須祇樹園¶
　　　元夕髙卧¶
<pb:KR4d0120_WYG_001-8b>¶
伊昔宅闗輔門閭萃冠盖停杯邀明月意氣殊藹藹春¶
風墮江城蒐獮顔鬢改糞除二畆地羊裘力薪採矯首¶
望舒圓何由賞心在烟村雜簫皷叢祠響竽籟誰能伴¶
兒嬉頗復償睡債初驚釡鳴雷遽作濤𢷬海非闗骨相¶
屯長閑荷真宰吾生計已决無勞問蓍蔡¶
　　　宿西林寺有先特進及先學士詩¶
渡江送行人我行亦清興草木春路賖斜斜復整整獨¶
造此寶坊深穏庭宇静複閣襯烟霞疎林泄鐘磬殘僧¶
<pb:KR4d0120_WYG_001-9a>¶
澁對人短童工汲井杖屨若能神迥知兹遊勝楹間盤¶
硬語恠底光炯炯追還曽髙風熟復發深省來歸十陽¶
秋足不踐斯境猿鶴情未忘拾松來煮茗¶
　　　何生用韻見寄復荅之兼示小何¶
繞屋陰扶踈空堦蘚文皺懐人殊未來安得傾盖舊好¶
鳥政相呼吟蛩俄應候夜夢嵇阮輩醉鄉須少留莫踏¶
肥馬塵我自貧馬痩¶
水部有耳孫湖海胷中浩小陸復何人相逢嵗亦早並¶
<pb:KR4d0120_WYG_001-9b>¶
游蘇黄門我曹不容掃梧桐生朝陽要須聞鳴鳥雲中¶
遣馮唐㨿鞍未渠老¶
　　　次韻荅禹功兼簡周國振時禹功一夕泛舟歸¶
　　　郡不及話離¶
攀蘿委松宿潄石看雲行松疎暝色漫雲度夕陰生若¶
人有髙躅領畧遺世情聊為公府步冉冉復盈盈¶
蒼苔映槿墉商飇薄庭樹方期著屐來遽作張㠶去擇¶
交如擇金披沙歘相遇慈明畏無雙偉節慙最怒¶
<pb:KR4d0120_WYG_001-10a>¶
公抱青田姿俛啄家鷄羣徽之拄頰外遐矚西山雲昔¶
我藻鑒士(泗外老仙/宜州柱史)拱木蔽孤墳詎意王子敬晚乃知¶
羊欣¶
相望兩牛鳴頓覺千里别未别如懷氷别來三伏熱賴¶
有清輝吟當窓時玩閲音塵在我前悠然情話悦¶
飃飃顧曲郎恬愉仍静深相逢何必早但貴相知心臨¶
博斯識道聞韶真賞音端須理三徑嵗華多浸淫¶
　　　王生以詩見貽次韻荅之生視脊中環中實仲¶
<pb:KR4d0120_WYG_001-10b>¶
　　　父¶
渠渠太火門諸郎盖當世大匠無棄材知人亦未易阿¶
戎兩雲孫駸駸遣人畏難兄江南秀美比嘗託意歘為¶
修文郎不作活國士令弟老數奇禪寂甘窮顇時於翰¶
墨場往往見髙致揚州故時語奕奕好風氣獨識史君¶
顔周禮秉早嵗背城㡬借一問學晚尤粹相逢且班荆¶
十事欲九異何須張女彈端為建康醉請抛髙門竿莫¶
反魯麟袂花藥聘君湖暄風攬春思人生行樂耳餘事¶
<pb:KR4d0120_WYG_001-11a>¶
栩栩寐崇蘭有國香寧以不服廢雖無雙南金可報緑¶
綺惠此豈小物哉吾言未渠棄¶
　　　杜欽之次淵明荅龎㕘軍韻見送用韻荅之¶
征南逺韻度詣絶皆妙言銀臺陳諫疏恥作賦兎園手¶
板聊拄頰爽氣來新萹臨窓無謝守僧珍自超然我遊¶
赤壁下為君且延緣周禮盡在魯驚嗟類韓宣候雁響¶
横河遊子念故山行當理烟艇相期醉餘年¶
　　　送潤上人歸宛陵¶
<pb:KR4d0120_WYG_001-11b>¶
我昔遊宣城稚節等雛鳳稍知風物奇未解入嘲弄歘¶
爾鬢負霜嵗月雜機綜唯有謝公亭頗復到清夢上人¶
宛陵秀禪餘喜吟諷胷中淡無畦妙覺自能種偶隨歐¶
峰雲悠然入茅棟談間無俗調不應亭午供誰云佳少¶
年意氣極莊重别我歸故山索我贈言送鄰邦古法窟¶
老衲妙擒縱伽黎宴湖海名字走梁宋吾其從之遊射¶
隼期必中勿學漢陰人終年徒抱甕¶
　　　蒲塘道中寄懷歸宗逈中法闡法仁三僧¶
<pb:KR4d0120_WYG_001-12a>¶
牕鷄唤晨炊轂聲轉水轍出遨得㑹稽辨嚴未明發朔¶
氣犯襟裾露華襲毛髪仿像滹沱河幽事期可悦旅雁¶
起寒塘疎林耿明月挽彼嵗寒姿然萁共明滅豈惟甦¶
奚奴政可烘履襪黎明詣蕭寺餉糜隨盥櫛風廊謔談¶
僧蒲團尋老衲堂堂大圜照此渠親記莂緬懷湯恵休¶
妙理頗詣絶超然宴法窟胷次包禹穴闡師逺遊孫卓¶
卓霜下傑真成一角麟笑我緣盎鼈寂子延陵秀暉映¶
敵氷雪渥洼真龍媒作駒已汗血刮膜藉金箆嘉言霏¶
<pb:KR4d0120_WYG_001-12b>¶
玉屑徳星毎難聚顧兎復易缺紫霄上㠝岏石鏡懸瑩¶
澈幽期不嫌頻難遣芳嵗歇¶
　　　次韻謝朓觀朝雨¶
凉飇起屋角㣲雲天際來摵摵荷上雨冉冉自陽臺軒¶
牕積餘潤竹樹絶纖埃懶放事幽屏柴扉為誰開肥遯¶
病使然黄門豈負哉可憐南巷翁擕魚栁貫腮餉我共¶
杯盞眷焉久徘徊憑虚耳熱後褰裳望蓬萊¶
　　　奉同伯固駒甫師川聖功養直及阿虎尋春因¶
<pb:KR4d0120_WYG_001-13a>¶
　　　賦問栁尋花到野亭分得野字¶
曜靈運行春蘅若被原野客子具歸驂暄風挽羸馬屬¶
國賢耳孫當代豪長者勝游參羊何重客或屈賈木末¶
仲宣樓華榱大蘭若徐步幽屢尋銷憂日聊假手無垂¶
露資發興為君寫晚過岱宗吏寥濶存大雅犧樽追三¶
代琴筑觀九夏粲粲懸牙籖照眼不容捨歸酌顧建康¶
我實陪樽下雄豪先競病遲遯瀕喑啞匪惟稱行樂性¶
靈賴陶冶他時儻重來更結離騷社¶
<pb:KR4d0120_WYG_001-13b>¶
　　　里儒程君窮居教弟子員喜雨作詩見貽次韻¶
　　　謝之¶
柴門臨江皋炎蒸頗云極金稚無壯心火老有驕色慈¶
雲辦甘雨電掃不容隙勞生天邊月躔次飽更厯緬懷¶
程夫子熱客難造席涵濡被童䝉肥瘠各有適瓌材構¶
露寒揮斤由匠石不邀里閭敬人自觀至德鄙夫極荒¶
蕪何能臻壼域弱齡再皷衰櫜弓避勍敵蕭然専一丘¶
非闗與塵隔董生悲不遇而我異休戚髙林收晚靄歸¶
<pb:KR4d0120_WYG_001-14a>¶
鳥俱斂翼詩成獨㣲吟長懷矯雲翮¶
　　　遊同安寺¶
雨歇漲江急野興聊胥疏漾舟拂林表擊汰驚飛鳬雲¶
端僧坐夏遂造林公廬猊坐演妙理法筵滄海珠舌本¶
落雄辯奔放懸江湖巽公庭宇淨爐煙堂晏如略無客¶
造請杳黒耽毗盧吾家大長者恵光充太虚著論役天¶
女寶笈負於莬開圖拜遺像悲嘆隨巻舒歸來掩闗卧¶
念冷無贏餘譬如能櫜鞬境界自于于¶
<pb:KR4d0120_WYG_001-14b>¶
　　　和苦雨韻¶
春歸已獺祭㣲綠先道周衡門少燈火征夫竭乾餱雨¶
工挽九河洊作南國憂君詩形苦詞髙義薄中州歌聲¶
滿天地宰物能聞不凡今世賢知耄及誰不偷唯我與¶
之子炯炯定寡求安得習習風凍枿新萌抽遙山滌餘¶
靄歸雲下巖幽紫鳳㑹騫翥百鳥勞喧啾蒼生得税駕¶
王度日清休醉眼眩章句煩君為校讎¶
　　　遊簡寂觀¶
<pb:KR4d0120_WYG_001-15a>¶
仲夏暑方壯游子巾柴車崖斷𦕈空曠遂造羣仙居濶¶
步烟靄外追凉晩風餘泉聲逺逾響猿掛時相呼仙人¶
翔寥廓曽不念故廬蒼珉禮斗處往往聞笙竽我復恣¶
雲卧悠然隘寰區妄念鼔不作長歗聊虚徐¶
　　　奉酬蕭子植¶
太丘廊廟具活國方暢謀虎豹阨九闗全軀荷靈修元¶
方開美度奮舌同尊周悠悠釋嶠雲亭亭留海陬别時¶
閨中女娟娟未知愁小襦繡爛漫擷草鬬新柔甲子歘¶
<pb:KR4d0120_WYG_001-15b>¶
流電窈窕今好逑擇對得妙士邁往氣横秋既逾絶塵¶
到復軼黄中劉屬者過我廬並坐崖谷幽髙標極迥映¶
出語如㝠捜想當飽四庫那肯事五樓囘首問童稚頗¶
有此客不分擕月屢彀好音俄見投蠻牋落大句豪潤¶
仍清遒顧兹坦腹郎信矣百不憂側聞奏雲門總章定¶
諮諏翁當乗安車姓名覆金甌氷清遂賜環徳星聚中¶
州陋巷寡輪鞅寒烟滿林丘滌耳聴老語餘生復何求¶
哦詩聊送似長懷付溟鷗¶
<pb:KR4d0120_WYG_001-16a>¶
　　　奉酬湖陰韋深道¶
淮南廢沐浴望漢三十秋丞相發䝉耳衛青奴虜儔終¶
藉汲長孺毅然寢隂謀正人國之紀進退繫戚休鶚立¶
聳朝著深蔵耀巖幽湖陰有真隠趣尚協滄洲奇胷飽¶
風霜大筆森戈矛急賢甚漁獵網羅英雋收終南與少¶
室朝暮拔其尤胡為卧江津尚阻瞻冕旒顧令繭栗犢¶
升禋薦圜丘開軒榜獨樂髙躅追前修志士遺草澤餘¶
波及湯流益使山林尊豪奪不可求但恐赴隴書未能¶
<pb:KR4d0120_WYG_001-16b>¶
逃大蒐嗟余牛馬走鬢斑年亦遒烟霞入種藝松桂助¶
颼飀書來挾妙句眷言頗綢繆乃知氣先感臭味還相¶
侔詩成月生嶺迴溪上明樓¶
　　　奉酬石元涇¶
往時萬石君諸郎皆孝秀身自浣厠牏已足垂不朽君¶
侯驅卉木去病如滌垢以兹夀白髪不落西京後新章¶
來全楚爽氣起懷袖覔句代寒温慙非報瓊玖¶
　　　奉酬程子尚¶
<pb:KR4d0120_WYG_001-17a>¶
彼美洛陽人貽我栢梁句艷雪敵清妍春雲多態度憶¶
昔郎官湖秋風落烟樹使君出程門蕭蕭髪垂素平時¶
仲尼履尚可蔵武庫不見揚子雲欣與侯芭遇况兹得¶
小阮風流肖諸父曠懷滄洲期恊我塵外趣尚無金玉¶
音歸鴻來枉渚¶
　　　慶上人以再聞誦新作突過黄初詩為韻作十¶
　　　詩見寄次韻酬之¶
鄱陽山水國東南一都㑹朗玉得斯人駸駸越流輩島¶
<pb:KR4d0120_WYG_001-17b>¶
可不足吞支許欲追配新詩如絃簧窈眇歌一再¶
璧公釋門老室有芝蘭薰昔為一逢掖直諒頗多聞枯¶
禪百無染静擁襄漢雲不隨兒女曹搴旗樹功勲¶
蟬噪嗟齊梁鳳鳴推沈宋諸人勤著脚何嘗窺妙用獨¶
有杜㕘謀變態無與共絶唱冠古今孤髙追惜誦¶
嘉平送餘運丘園先欲春東風堂堂來不畏北風嗔緬¶
想萱芽動髙標壓常珍川岑互映徹草木俱鮮新¶
吾友韓子蒼霧豹閟闗鑰一朝出陰崖蓬山真著作絶¶
<pb:KR4d0120_WYG_001-18a>¶
倫共推讓痛掃浄瑕膜行矣貳紫㣲居然賦紅藥¶
材名參上流徙薪知曲突趣嚮期真源悟悦須法窟楚¶
謠與漢風要自非凡骨幻藥不可當靈根貴英發¶
我生如艅艎罅漏頓補過涉世任風㠶唱予聊復和髪¶
短巾屢欹食艱齒仍墮自嗟叔夜懶又疑武侯卧¶
田園本地著耕耘不忘初修桑復浴種力作共征輸榮¶
名愧八俊典學欣三餘安敢望輓汲雲林當晏如¶
子居招隠巖妙解招隠詩濟勝良有具幽討捷若馳秀¶
<pb:KR4d0120_WYG_001-18b>¶
峙王郎子斵句時相依異世得岳湛連璧真妍姿¶
札札寒女機織素工流黄何如風塵外翠袖倚修篁幽¶
居𣺌天末肯傍霍衛墻饔人解黿處誰能染指嘗¶
　　　九日奉呈元亮兄¶
窮秋風落山嵗事㡬轉軸蕭然四壁空觸眼困羈束我¶
塵已生甑兄亦未有屋少也不如人自視真陸陸北阮¶
烏賀蘭絶影追風足誰知薦圜丘乃用繭栗犢棄置勿¶
復陳萬事蕉夢鹿渺𣺌天界髙宫黄著畦菊能來慰艱¶
<pb:KR4d0120_WYG_001-19a>¶
勤濁醪巾可漉雖無熊耳杯要自尊中淥屬厭謝珍羞¶
無禍可當福囘觀夸奪兒往往加煩促¶
　　　用前韻¶
離索未相逢情親在詩軸歸來兩丹楓詩作牛腰束妙¶
語挾風霜勁氣穿我屋眼中識慈明尊下慙小陸念昔¶
少年時洞庭思濯足援琴寫將歸臨河歎鳴犢正爾巢¶
一枝何勞排五鹿江闊洲渚寒㣲風泛時菊劇談斗低¶
昻露草復淋漉誰家酒杯寛滿引甕頭淥何知程衛尉¶
<pb:KR4d0120_WYG_001-19b>¶
未暇顧藉福鼓柂牽牛河䪺覺滄溟促¶
　　　農家三首¶
力田徇所務蓐食赴其勞譬之賈欲贏疇能惡喧囂逢¶
年未前期敢緩芟與薅黔雷無偏頗多稼埋牛尻倉廩¶
自兹實含飴弄兒曹¶
自我曽髙時以有此土田一朝均租賦吏文沸相煎南¶
鄰勢炙手北鄰富薰天歗聚烏合衆變詐揮金錢本心¶
抑兼并瘠土賦委填如聞下温詔膏澤為洗湔但願多¶
<pb:KR4d0120_WYG_001-20a>¶
樂嵗鼓腹常便便¶
牛羊腯以肥鴨鷄大且碩里正少經過誰能事烹擊年¶
豐大作社婦姑得紡績吾生本完膚箴砭困無疾十年¶
遭追胥翻倒徒四壁從今得安眠絡緯鳴唧唧¶
　　　聞官軍已破賊巢¶
海内政不苛民望罷危苦劇賊蔵禍心全吴俄歗聚僣¶
號着赭黄竊發遽如許喧然大㸃兵移檄插毛羽推轂¶
遣軍容壯士皆貔虎府縣調急夫騷動煩里旅富室齎¶
<pb:KR4d0120_WYG_001-20b>¶
金璧細民擕婦女巖谷逺遁逃股慄畏刀鋸寒儒守松¶
楸効死安忍去南風吹捷音破竹聞吉語聖朝乾坤大¶
鼠輩敢予侮妖氛已盪盡和氣滿南土但願勤民瘼治¶
安每危懼昨抱心腹疴砭劑得良愈要於匕筯間毋忘¶
伏枕慮諸公頗皋䕫臨軒跨堯禹鄙夫芻蕘言庶或資¶
小補倚松一長吟停雲洒朝雨¶
　　　吕信道以詩見遺作五字句報之¶
江州持月旦嚴於亞夫營君為倒屣客濩落四坐驚我¶
<pb:KR4d0120_WYG_001-21a>¶
從鄂沔來㑹面邾子城新詩照牕几頗復深而清作人¶
有佳處喜客家釀傾幽花不遣賞未免遭譏評何當小¶
拂掠&KR0184;飲罄玉缾¶
　　　有慶上人數以詩見贈慶始學詩於祖可爾來¶
　　　擺脱故步進而不已未可量也作短句以報之¶
晝公無恙時句吐春空雲筆端斂萬壑中聞清夜猿門¶
生霑賸馥派别自淵源深嶺蘿月妙縱觀嵐氣昏時䝉¶
一顧重騰驤空馬羣大師於越秀幽氣如芳蓀玉笈發¶
<pb:KR4d0120_WYG_001-21b>¶
金籥闊步登詞門脱略塵外躅摩霄鬱飛翻豈惟足風¶
露定復多皇墳昨枉招隠句深靚麗且温挽我誘松桂¶
要移北山文諸郎短兵接此事獨策勲慙非鍾嶸評更¶
休知音論¶
　　　自武寧捨舟度嶺投宿南山寺¶
水落晚灘澁雲生寒嶺昏捨舟步崎峰鬱蘿陟松門孤¶
烟望墟落浮林自一源野杓方屢渡槿籬時扣閽弄孫¶
何許翁夷面復鳥言問津了不解路窮斜谷分暝投古¶
<pb:KR4d0120_WYG_001-22a>¶
蘭若鐘磬清塵根猶疑武陵客誤宿桃花村¶
　　　遊真風觀¶
緣雲得支徑遂造幽人居夕風冒梁棟蒼苔上庭除仙¶
崖衣襞積玉磬韻虚徐囘首塵外躅浩歌將焉如¶
　　　歸來堂為韓子蒼題¶
出處無定在閲世闗盛衰令徳山林尊昭代丘園非達¶
人解其趣頗復擇所歸淵明傲世故葛巾風欹欹偶隨¶
出岫雲戲作三徑資少日辭吏去新菊親風期韓侯極¶
<pb:KR4d0120_WYG_001-22b>¶
簡秀早䝉當宁知未吐五色綫小試聊補遺髙詠少司¶
命乗風載雲旗一坐空無人安能免深排昨來天東壁¶
少欲乗泰階誤隨曉星去流落天南陲得縣篁竹中簿¶
領頗沈迷奈何訓誥筆反用催科為度堂痛掃溉勝氣¶
自爾隨風度牕户急雲生梁棟遲不減田園居歸去將¶
安之窈窈青禁闥沈沈黄金閨至尊下温詔羣公歌式¶
㣲行矣戒徂兩長吟收夕霏¶
　　　曉發章水道中有懷伯固駒甫師川養直効何¶
<pb:KR4d0120_WYG_001-23a>¶
　　　水部體以寄恨¶
幽牕未全曙百鳥忽忽鳴分袂㑹心侣歸艎章水平寒¶
温乍囘互適兹凋兩蓂水南花未放水北栁渾青春物¶
㡬駘蕩浮雲俄變更念昨一笑適愁分兩地情縹瓷舉¶
桑落醒醉醉還醒¶
