# -*- mode: mandoku-view; -*-
#+TITLE: 日涉園集
#+DATE: 2015-08-24 23:55:16.730021
#+PROPERTY: ID KR4d0120
#+PROPERTY: BASEEDITION WYG    
#+PROPERTY: JUAN 卷九
<pb:KR4d0120_WYG_009-1a>¶
欽定四庫全書¶
　日涉園集巻九　　　　　　宋　李彭　撰¶
　　五言絶句¶
　　　喚渡亭¶
草風兼沙雨依約渭河邊昔人曽喚渡絶唱頗清緜¶
　　　戯書山水枕屏四段¶
遥岑天南端野彴垂楊下蕭散策寒藤緑雲復觀化¶
澄江真皎鏡短艇戯鳴榔無復機心動不驚鷗鳥行¶
<pb:KR4d0120_WYG_009-1b>¶
孤峯上排霄羣木盡生意持竿坐石磯髙懐在雲際¶
複閣耿蒼烟斜暉掛木末巻帆何處船危檣待明發¶
　　　大雪投宿圜通以野雪蓋精廬為韻賦五詩并¶
　　　書塗中所見¶
寒雪盡垂空玉色粲萬瓦黙黙行五牙鬱靄望黄野¶
昔我遊山隂雜花紛似雪重来雪作團逺樹皓已結¶
山翁雪垂素相逢乃傾蓋同看艷雪舞盡此威遲態¶
借問佩蒼玉何如煮黄精古来澗谷槃價自重連城¶
<pb:KR4d0120_WYG_009-2a>¶
馬疲如客饑稅鞅文公廬人好雪亦好何啻射洪烏¶
　　　迎陽閣¶
扶桑有玉書鬱儀善相保朝暾到頹簷危坐填血腦¶
　　　予夏中卧病起已見落葉因取淵明詩門庭多¶
　　　落葉慨然知已秋賦十章遣興¶
西嶺障斜日澄江來遶門歸鴉千萬㸃暝色入逺村¶
燕坐修白業焚香觀黄庭清霄降真侣弭節或見聆¶
境静輪鞅寡堦空絡緯多蕭然正遐矚脱葉下庭柯¶
<pb:KR4d0120_WYG_009-2b>¶
我初卧病時桑麻翳負郭扶杖延秋風山川俱黄落¶
寒温機中素榮歇洞庭葉發興鷗鳥行風烟理舟楫¶
平生老驥心伏櫪端有在華月生夜涼南窓歌慷慨¶
園中有竒貨雨滿𤓰芋田一飽吾已足望山思悠然¶
結交何用早士貴心相知茍合殊真味咄咄成乖離¶
林廬亦云樂欲語輙復已取琴撫徽絃妙不在宫徵¶
沅湘歌九辯梁父吟四愁虚齋無一事坐對楚江秋¶
　　六言絶句¶
<pb:KR4d0120_WYG_009-3a>¶
　　　太平小寺¶
行盡斜峯急澗忽看化寺神居雲𤨏沉沉複閣旁看貝¶
葉遺書¶
　　　昌書記畫梅¶
花栁春風紛衍禪窓晚放横枝虢國生憎粉黛晚粧淡¶
掃蛾眉¶
　　　夜坐兼戯環上人¶
蠧簡聊寛岑寂榴花頗慰榛蕪莫問草𤣥上白須令看¶
<pb:KR4d0120_WYG_009-3b>¶
碧成朱¶
毛髪早驚蒲栁衣裾又變風烟我是一丘一壑君應三¶
要三𤣥¶
落木霜猿到耳風髙候雁横空覔句深憑料理解圍俄¶
聽晨鐘¶
　　　昌書記畫馴猿¶
巫峽猿啼向曙云何却在樊籠想見珍羞豢養翻思槲¶
葉微風¶
<pb:KR4d0120_WYG_009-4a>¶
　　七言絶句¶
　　　庭梅¶
春風日日下丘園緑到萱芽蕨破拳莫怪庭梅晚来好¶
尚堪桃李與争妍¶
　　　寄贈擇言兩絶句¶
憶昨同傾三昧酒論文時掇百家衣他年準擬蘭亭㑹¶
好畫髙人支遁師¶
逍遥儒墨兩専場萬遍蓮花嫁馬郎心若死灰詩欲盡¶
<pb:KR4d0120_WYG_009-4b>¶
乞儂西國更生香(擇言與參寥相厚善/故戯作吳語戯之)¶
　　　舍弟彤檢校南庄刈稻中秋日作三絶句見寄¶
　　　醉後偶次其韻答之¶
天南雲破玉繩横上有蟾蜍雲外明共把一杯懐少雁¶
新詩深悉未歸情¶
呼鄰貰酒酒如氷以酒攻愁愁有城醉舞不須看短舞¶
神清便覺映膚清¶
珍重江南庾子山詩名晚嵗滿江闗應須剩讀書千巻¶
<pb:KR4d0120_WYG_009-5a>¶
始在班揚伯仲間¶
　　　答徐十贈詩三絶句¶
東湖髙士有雲孫句夢池塘論過秦海内故人流落盡¶
病夫杯渡不嫌頻¶
窓中山色撲衣襟户外江聲醒客心我在山隂君在剡¶
思君行坐短長吟¶
爐薫細細繞禪房竹日暉暉映短牆安得買鄰同嵗晚¶
鉢盂分飯共繩床¶
<pb:KR4d0120_WYG_009-5b>¶
　　　答謝邁秀才三絶句¶
飽聞玉樹堦庭長今見憑虚意欲仙遣我池塘夢春草¶
阿連風味劇堪憐¶
短李門前無寧馨書滛詩癡類天成多情喜有謝康樂¶
步屧同尋鷗鳥盟¶
平生抱瑟齊門立不比吳宫誇靚粧周鼎商盤甚淳古¶
君来獨慰九迴腸¶
　　　答黄直夫二首¶
<pb:KR4d0120_WYG_009-6a>¶
紅顔綠髪花映肉别去年顔存語音秉燭相看真夢寐¶
細聴存没欲薫心¶
筆㡳瀾翻走百川胷中書傳作豐年自憐疲馬老伏櫪¶
絶影如公更着鞭¶
　　　次韻答九弟首夏郊園即事¶
疏泉方作薜蘿深月落參横要共斟徑醉逃禪真粲可¶
𡨕搜得雋近韓岑¶
阿連句裡欲回春早慎論交思不羣莫願才堪任遺補¶
<pb:KR4d0120_WYG_009-6b>¶
来參折臂大馮君¶
營巢燕子語猶新接葉鶯雛已晚春催曉鳥烏聲更樂¶
直疑料理廢詩人¶
何須痛詆程不識未用親摩史謁居昔時萬事愁眉外¶
頓覺幽懐常晏如¶
　　　再次韻¶
嬾覔新詩勸春住只愁塵爵每空斟餘酣晚潄沙汀外¶
未羡明登天姥岑¶
<pb:KR4d0120_WYG_009-7a>¶
陳恬老作中州客少室曉猿聲念羣通籍金閨成㡳事¶
看取九原𡨕漠君¶
古木千章夏隂合甕頭别作醉鄉春草𤣥不是揚雄事¶
定自免為投閣人¶
種葵藝瓠成畦壠竒貨由来果可居漢代封君渾未稱¶
故侯風韻擬相如¶
　　　元亮次韻四絶相撩和荅¶
枕中鴻寳褭蹄金火候曽經手自斟瓠子河傾那可塞¶
<pb:KR4d0120_WYG_009-7b>¶
忍令清餓首陽岑¶
少陵獨見阮生論我樂同鄉獨樂羣兩阮八龍渾可擬¶
操戈披靡獨輸君¶
乆知甕㡳堪肥遯近覺樽中每着春狗竇相呼竟何補¶
獻酬故屬畫眉人¶
仲子酒狂言語疎文章敢比茂陵居未見逺山堪病渇¶
直愁滌器枉相如¶
　　　清明¶
<pb:KR4d0120_WYG_009-8a>¶
汀草汀鷗解喚愁舍南舍北度鳴鳩深憑竹葉留春住¶
未信桃花逐水流¶
髙栁半天渾欲眠二毛苦上接籬邊興深杯杓懐山簡¶
勾夢池塘憶恵連¶
晚將麴蘖寄吾真不道公當恕醉人欲學少年花壓帽¶
却疑花笑及花嗔¶
　　　登耶舍㙮¶
五峯羅列斗南垂百代堂堂歌紫芝一老去為西伯用¶
<pb:KR4d0120_WYG_009-8b>¶
四翁應笑北山移¶
　　　春意三絶¶
屋角鳥呼春意回江花江栁自相催廢詩詩思澁如棘¶
勾引無勞酒作媒¶
裁雲為栁雪為花惱亂中年春意賒庭宇風微教馴鶴¶
池塘日暖浴嬌鴉¶
日日映堦春草香春風到處着胡床梅梢何許蜂釀蜜¶
来採幽園宫様黄¶
<pb:KR4d0120_WYG_009-9a>¶
　　　題温泉¶
能使時平四十春開元聖主得賢臣當時姚宋並燕許¶
盡是驪山從駕人¶
　　　暉上人畫梅乞詩¶
微風正爾送荷氣忽見鞏梅氷霰姿元是道人三昧力¶
明窓潄墨發南枝¶
　　　西㙮¶
峯前日出霧初散谿上雨来禽亂啼欲記曽遊三峽處¶
<pb:KR4d0120_WYG_009-9b>¶
詩成頼有董膠西¶
　　　睡起¶
林間穉竹猶含籜栁下孫枝屢放綿午夢不知清晝永¶
嬌鶯啼破晚窓前¶
奕奕柔桑霜後繁繰絲無復蠒盆翻願同園客蠒如罋¶
忍使疲民無複褌¶
鳥雀雄猜作伴飛機心還復墮危機何如絢練堂前燕¶
拂面銜泥㸃客衣¶
<pb:KR4d0120_WYG_009-10a>¶
穱麥翻畦雉羽斑郊園貰酒有餘歡奈何苦雨傾滄海¶
坐遣南翁衣帶寛¶
石闕林端晝夜啼羅生芳草緑成蹊扶笻攜㓜出門巷¶
雨過舟横水滿谿¶
　　　戯贈行宻上人¶
東風未解北風愠臘雪半消春雪深欲向僧房覔清晝¶
細聴山暝孤猿吟¶
　　　次李儀中韻送杲上人歸龍安¶
<pb:KR4d0120_WYG_009-10b>¶
不作郊原雉應媒心隨山色翠成堆翩然一鉢自歸去¶
有意杖藜還復来¶
　　　訪僧¶
茗盌薫爐乆不来曉猿夜鶴總相猜故將野老扶衰杖¶
踏破僧家稱意苔¶
　　　戯贈嗣譽二首坐¶
談禪髙出溈仰右著論恥居生肇傍更有新詩堪抵罪¶
與君約法定三章¶
<pb:KR4d0120_WYG_009-11a>¶
僧中君是玉花驄氣逸渾將入古風欲向松窓翻妙語¶
愧無筆力到方融¶
　　　病中即事¶
懶慢經時不出門秋風藜杖稍相親念羣屬玉鳴碕岸¶
作伴蜻蜓上角巾¶
病厭鵞兒酒色黄蔬盂終日似僧房馴猿時復攘新果¶
夕鳥飛来啄蠧床¶
初無勾漏為丹砂何必青門始種𤓰口腹累人吾豈敢¶
<pb:KR4d0120_WYG_009-11b>¶
深勞溪友餉魚蝦¶
啼烏引子来衣桁野鷺銜魚墮屋除百念已忘餘習在¶
手持叔夜養生書¶
利口毁譽本無嫌空洞腹中須屬厭何用灞陵嗔尉醉¶
未勞漢署歎郎潛¶
畦間魁芋敵蹲䲭木末深懸大谷棃小摘已堪充米價¶
煨嘗聊用補朝饑¶
絡緯井幹空復啼蕭然脫葉望秋衰最憐庭下婆娑檜¶
<pb:KR4d0120_WYG_009-12a>¶
鬱鬱已含梁棟姿¶
　　　失題¶
草閣柴扉舊逐涼蘋風一曲灑迴塘尚餘新月張敞畫¶
無復么荷韓夀香¶
籬邊日出撫孤松户外雲生遮數峯避冷隨陽聞過雁¶
催昏喚曙聴疎鐘¶
寒鴉銜枝欲定巢近同客食上林梢能逃嵗徳安門户¶
出處懸應不浪交¶
<pb:KR4d0120_WYG_009-12b>¶
紛紛眼界秃居士却著雲山壊衲衣箴孔綫蹊無量義¶
誰能於此頓知歸¶
秦郎本是金閨彦撰次曽為仙董狐西狩獲麟雖絶筆¶
道山今日要真儒¶
韓侯數竒亦云極奈此風流英妙何傳聞東觀已著作¶
即看西掖與鑾坡¶
　　　廬山道中¶
無復春風綠髪前索花共笑過年年只今老境花無賴¶
<pb:KR4d0120_WYG_009-13a>¶
媒蘖幽人作醉眠¶
崇桃灼灼昡清晝細栁依依迷逺村似聴淵明賦歸去¶
柴桑幽鳥語黄昏¶
三年不飲虎溪水一笑来嘗鷹爪芽岑寂仲堪談易地¶
祇餘蒼蘚藉殘花¶
董仙種杏令虎守只今但見蓮花峯錬師欲作小隠計¶
餘力猶堪追祖風¶
憶昨山隂峯上頭山腰雲雨半含愁蒼崖壁立題名處¶
<pb:KR4d0120_WYG_009-13b>¶
光怪時時射斗牛¶
蕭杌齋中天馬駒追風未試且幽居劇談挽我留三日¶
不費一䲭傳異書¶
不識西湖林處士飽聞隂木叫鈎輈茂陵遺藁今應在¶
索價雖髙未肯酬¶
英姿秀骨徐尚書忠義丹青那可圖褒鄂真成毛髪動¶
猶將生氣壓曹蜍¶
　　　北齋兩絶句¶
<pb:KR4d0120_WYG_009-14a>¶
芭蕉葉大雨聲催葉㡳繁花菌蠢開欲據胡床呼作炙¶
膳夫何用探心來¶
烟沙茂密小池塘注水枯荷馥晚涼何許蜻蜓立荷蓋¶
驚飛作伴過東牆¶
　　　對雪有懐廬山道中¶
傍窓幽鳥語怱怱雲陣羣山雪輥風信有農談四鄰乆¶
隔籬烟火醉眠中¶
　　　自和六絶句¶
<pb:KR4d0120_WYG_009-14b>¶
麗日暄風下大荒百花氣暖漢宫香攜幼來尋竹間寺¶
游絲寂寂繞迴廊¶
金屑琵琶刺繡裙絃絃軟語怨昭君仍年病著屏杯盎¶
酒興多於出岫雲¶
水荇蘆芽相緯經倦飛翠碧蹔來停含毫未下無新句¶
安得毫端飛迅霆¶
蛙鳴廢沼弄妍姿破夢起看星斗垂度曲安能當鼓吹¶
灑灰那復計官私¶
<pb:KR4d0120_WYG_009-15a>¶
邊腹從來不貯愁歸鴻目送頗悠悠三吳何用憂狼顧¶
一戰行看擒狗偷¶
二季蒼顔催我老年過四十眼猶明細字未能妨老讀¶
每逢佳處勝専城¶
　　　再和¶
清朝畫省得名郎嚼麝髙談百和香水鏡欣傳佳吏部¶
更須端委侍巖廊¶
仇池仙伯烟霄外妙出湖州寫墨裙晝永虚齋風動壁¶
<pb:KR4d0120_WYG_009-15b>¶
枝枝葉葉欲生雲¶
劉侯白髪續羣經原夜憐渠不少停齎恨沈王今已矣¶
那知為電復為霆¶
珪璋挺特晁夫子家法文章萬代垂却袖當年醫國手¶
磨鈆起例只營私¶
且復持觴歌莫愁㸃衣栁絮晚悠悠要知境静自心逺¶
不是年衰成語偷¶
平生愛花被花惱况復雜花川上明劔外參謀詩滿眼¶
<pb:KR4d0120_WYG_009-16a>¶
乞靈何必錦官城¶
　　　同季敵弟過南岸野寺¶
楊花糝徑雪繽紛短艇横江烟草昏小雁俱來覔春事¶
情知春過水南村¶
　　　數日隂雨懐李生¶
衣裾蘭茝有餘清風骨氷霜照眼明欲共阿戎談絶倒¶
亦憎暮雨滴堦聲¶
文楸玉子知無敵愧我元非王積薪願賦烟茶不堪剪¶
<pb:KR4d0120_WYG_009-16b>¶
風流文物不無人¶
燕頷應須遊玉闗歸來緑髪看峨冠他時爛醉紅鸚鵡¶
更跨追風烏賀蘭¶
　　　戯刻真牧堂竹間¶
風微雨細花梢動日落鐘鳴雀語多未有池塘春草句¶
戯成户外竹枝歌¶
　　　小憇琵琶亭呈環中養正¶
南樓岑絶冠湖外舉扇每避元規塵庾公樓下落帆處¶
<pb:KR4d0120_WYG_009-17a>¶
掀簸定為公所嗔¶
超超邁俗郭有道育孤事嫠如古人莫言壁立貧至骨¶
雞黍自是延嘉賓¶
山南濩落蘇季子飲作江潮雪陣來想到詩腸應作祟¶
挽回妙語如瓊瑰¶
　　　戯呈子蒼¶
一杯相屬步兵酒三疊共聴中散琴有慨余心成獨寫¶
雨餘汀草晚來深¶
<pb:KR4d0120_WYG_009-17b>¶
　　　山郭遇鄭禹功行縣¶
廣文官冷飯不足行縣符移秖屢催邂逅班荆作吳語¶
風姿峭峭絶纎埃¶
　　　清曉登無相浮屠上有東坡書¶
&KR0444;&KR0444;龍蛇穴窟寛淮山楚水繞欄干儋州宰木應揺落¶
八法猶參星斗寒¶
　　　舟中戯作俳體¶
皎齒青娥倚柁樓楚波微動晚風秋不辭自去迎桃葉¶
<pb:KR4d0120_WYG_009-18a>¶
兩槳還須送莫愁¶
目成可意亦不淺思是羅敷舊姓秦莫道使君自有婦¶
願為解佩漢臯人¶
　　　茯苓¶
憶昨舍邊松雪明于今偃蓋入青𡨕何時容我攜長鑱¶
翻動龍蛇取茯苓¶
