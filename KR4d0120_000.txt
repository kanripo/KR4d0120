# -*- mode: mandoku-view; -*-
#+TITLE: 日涉園集
#+DATE: 2015-08-24 23:55:16.569845
#+PROPERTY: ID KR4d0120
#+PROPERTY: BASEEDITION WYG    
#+PROPERTY: JUAN 提要
<pb:KR4d0120_WYG_000-1a>¶
欽定四庫全書　　　　　集部三¶
　提要¶
　　日涉園集十巻　　　　别集類二(宋/)¶
　　　　臣等謹案日涉園集十巻宋李彭撰彭字商¶
　　　　老南康軍建昌人陳振孫書録解題以為公¶
　　　　擇之從孫王明清揮麈録謂李定仲求以不¶
　　　　得預蘇舜欽賽神㑹興大獄彭即其孫也二¶
　　　　説未知孰是宋史不為立傳其行履已不可¶
<pb:KR4d0120_WYG_000-1b>¶
　　　　考趙彦衛雲麓漫鈔載呂居仁江西詩𣲖圖¶
　　　　録自黄庭堅以下二十五人彭名在第十五¶
　　　　居韓駒之亞則彭本文章之士故事迹不見¶
　　　　於史也其集書録解題作十巻世久無傳今¶
　　　　檢永樂大典所載彭詩頗多抄撮編次共得¶
　　　　七百二十餘首諸體咸備謹校定訛謬仍釐¶
　　　　為十巻以還其舊集中所與酬倡者如蘇軾¶
　　　　張耒劉羲仲等皆一代勝流故其詩具有軌¶
<pb:KR4d0120_WYG_000-2a>¶
　　　　度無南宋人粗獷之態呂居仁稱其詩文富¶
　　　　贍宏博非後生容易可到劉克荘後村詩話¶
　　　　亦稱其博覽強記而獨惜其詩體拘狹少變¶
　　　　化今觀所作克莊所論為近之然邉幅未宏¶
　　　　而捶鍊精研時多警䇿頗見磨淬之功在江¶
　　　　西𣲖中與謝逸洪朋諸人足相頡頑終非江¶
　　　　湖末近所能及也乾隆四十六年九月恭校¶
　　　　上¶
<pb:KR4d0120_WYG_000-2b>¶
　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)陸　費　墀¶
